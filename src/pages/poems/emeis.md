---
layout: ../../layouts/PoemLayout.astro
title: 'Εμείς'
pubDate: 2023-07-01
---

Μα πέρα από αυτό υπάρχω

Είμαι! Και σκέφτομαι και γράφω

Είμαι άρα υπάρχω

Είμαι για να είμαι ή μόνο για να 'χω;

Το είναι μου είμαι, μα είμαι ότι είναι;

Αγαπάω αυτό που είμαι, αλλά ότι αγαπάω ακόμα δεν είμαι

Όποιον αγαπάω, τον αγαπάω για αυτό που είναι

Το εγώ μου στην άκρη βάζω όταν είναι

Και άλλες φορές το εγώ μου ολόκληρο είμαι

Για να μην πληγωθεί αυτό που είμαι

Μα γελοίο δεν είναι;

Να σε θέλω με όλο μου το είναι;

Αλλά να θέλω να είσαι έξω από αυτό που είμαι;

Το είναι μου αγαπάω, ή αυτό αγαπάει ότι είναι;

Πρέπει να γίνω για να είμαι, αλλά όποτε γίνομαι δεν είμαι

Είσαι να γίνουμε; Ή είσαι ότι είσαι;

Είσαι καλά με αυτό που είσαι; Ή κάποιου το είναι μιμείσαι

Είσαι αυτό που πάντα ήθελες να είσαι; Ή κάποιος σε μίσησε και κατέληξες έτσι όπως είσαι

Αυτός μύησε κάποιον με αδύναμο είναι, για να γίνει αυτό που εκείνος ήθελε να είναι

Αυτός εγώ δεν είμαι! Φωνάζεις, το ξέρω, ησύχασε. Ούτε εσύ αυτός είσαι

Μα αν κανείς μας δεν είναι; Πως γίνεται να αφήσαμε το τώρα έτσι να είναι;

Αυτός να μην ξέρει ποιος είναι, αλλά για όλους μας να αποφασίζει το σωστό πως θα είναι

Εμείς μπορούμε να αγαπήσουμε του άλλου το είναι, ότι και αν αυτό είναι

Να του δείξουμε πως είναι, να αγαπήσει αυτό που πραγματικά θα έπρεπε να είναι
