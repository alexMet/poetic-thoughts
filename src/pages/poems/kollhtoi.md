---
layout: ../../layouts/PoemLayout.astro
title: 'Κολλητοί'
pubDate: 2023-07-01
---

Ήμασταν κολλητοί παλιά

Ανυπομονούσαμε να παίξουμε κάθε πρωί

Και μας έβρισκε το βράδυ

Ήμασταν κολλητοί παλιά

Τώρα στον ηλεκτρικό το βλέμμα σου κρυφό

Ρίχνεις καμία ματιά, μόνο λοξά

Σε είδα κολλητέ

Είδα τα μάτια σου με τα δικά μου

Δεν ξέρω πλέον τα πράγματα που κρύβουν

Ήμασταν κολλητοί παλιά

Και ήξερα όλα τα βλέμματα

Μέχρι μέσα στην καρδιά

Ήμασταν κολλητοί παλιά

Μα ήμασταν και παιδιά

Τα λεφτά σου ήταν δικά μου και αντίστροφα

Απ τους γονείς μας φυσικά

Ήμασταν κολλητοί παλιά

Δεν μας ένοιαζε το αύριο

Μα τώρα βιάζεσαι να πας δουλειά

Υποθέτω όμως, γιατί δεν σε ξέρω πια
