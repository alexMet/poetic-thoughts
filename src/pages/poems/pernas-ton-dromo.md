---
layout: ../../layouts/PoemLayout.astro
title: 'Περνάς τον δρόμο'
pubDate: 2023-07-01
---

Περνάς τον δρόμο βιαστικά ή χαιρετάς φασιστικά;

Θυμάσαι όταν ήμασταν παιδιά;

Αγναντεύαμε τα πέλαγα και σκιρτούσε η καρδιά!

Με φως γεμάτη, όλ' η ματιά!

Μα πως γίνεται να τα λησμόνησες αυτά;

Και ξαφνικά από δίπλα μου πήγες μακριά

Γίναμε δυο άγνωστοι ξανά

Μου λείπεις όσο τίποτα!

Βοήθα με υπομονετικά

Σε άγνωστα πρόσωπα σε ψάχνω τακτικά

Μα δεν γεμίζουν της ψυχής μου τα κενά

Εύχομαι το όμορφο πρόσωπο σου να χαμογελά

Μου λείπεις όσο τίποτα!

Βοήθα με ξανά

Κρατάω απ το ταξίδι μας μόνο τα θετικά

Για τα αρνητικά ίσως φταίει ότι ήμασταν μικρά ανώριμα παιδιά

Φοβάμαι ότι θα μεγαλώσω απότομα

Και οι μικροί δεν θα με παίζουν πια

Μα στους μεγάλους, ο νους μου ακόμα δεν χωρά

Μου λείπεις όσο τίποτα!

Βοήθα με και ας είσαι μακριά

Την σκέψη σου αναπολώ όταν χαζεύω πεζοδρόμια

Το είναι μου απεικονίζεται σε αυτά

Αν τα ξηλώσουν ένα κομμάτι μου χάθηκε, πάει έτσι απλά

Στις πόλεις έχω υπάρξει, μα με ενδιαφέρουν τα μυαλά

Το δικό σου ειδικά!

Μου λείπεις όσο τίποτα!

Βοήθα με και ας εξαφανιστώ μετά!

Τα πόδια μου κοβόντουσαν κάθε φορά

Tώρα πια τα βήματα δεν οδηγούνε πουθενά

Μεγάλωσα και δεν μου κάνουν τα φτερά

Ελπίζω να είμαστε μαζί όταν μας δώσουν τα επόμενα

Διαφορετικά, χαδεύω τους κύκλους ατέρμονα

Και φοβάμαι ότι θα γίνουν φαύλοι για ακόμα μια φορά

Μου λείπεις όσο τίποτα!

Βοήθα με...
